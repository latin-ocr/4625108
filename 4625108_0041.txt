31

 

insolentia quam sententiae perversitas ostendit. insolens est enim neque
ullo certae auctoritatis exemplo munitum μῆ ἔχρῃζες pro εἴθε μῆ ἔχρῃζες.
Perversa autem sententia: utinam ne in peregrina terra cupivisses mori,
sed ita desertus mihi mortuus esses. Quomodo enim optare potest Anti·
gona, quam deplorare debebat, patris in morte solitudinem? quomodo
porro negare, quod omnes sciebant sactum esse, eum in Attica seorsum
a suis obiisse? aut quid *tandem sibi vult mira ista antithesis: μῆ γᾶς ἐπὶ
ξένας, ἀλλ’ ἕρημος ὧδέ pot? His tenebris» qui explicando lucem afferre
conatus est, HermannuS, Antigonam, dicit, quoniam sentiat tanto minus
leniri dolorem suum posse, quod ne tumulus quidem patris sibi relictus
sit, optare, ut ille ne quaesivisset hanc apud exteros mortem, sed
obiisset potius ita desertus ignotusque, ut ante cum ipsa per terras vagus
errabat, quo saltem sepelire enm et iusta facere in tumulo posset. At
ita poeta, ne quid acerbius dicam, obscurissime locutus esset, si eam,
quam intelligi volebat antithesin: hanc mortem et ita ut aute erra-
bat, ne verbo quidem indicasset, ea autem, quae posuit, contraria aliter
accipi voluisset, quam auditores debebant accipere. Quis enim nulla moni-
tus demonstrandi voce illud μῆ γᾶς ἐπὶ ξένας de sola Attica intelligere
potuisset, ut alias ei terras peregrinas, quas antea peragrabat, oppositas
cogitaret, et non potius de omni peregriua terra, cui contraria est patria?
Quis vocem ἕρημος non maluisset de ea Oedipodis solitudine accipere,
qua eum nunc ipsum audiebat in Eumenidum luco mortuum esse, quam
de illa, qua antea cum sola Antigona terras peragrabat, praesertim quum
ne solitudo quidem dicenda sit, qua comitem habebat filiam? Quid quod
ne ipsa quidem sententia ea est, quae facile in mentem venire Antigonae
potuerit. Nam quum sciret fato constitutum esse, ut pater apud exteros
singulari quodam mortis genere decederet, doleret autem, quod ita iusta
solvere funeri paterno prohibita esset, optare quidam eam consentaneum
erat, ut ei communi potius bominum sorte in patria et in gremio suorum
obire fatum fuisset3 in illam autem opinionem vix poterat adduci, ut eum
putaret, si cupii-isset, non in Attica sed in alia terra peregrina moriturum
fuisse, et, si in alia terra mortuus esset, etiam alio mortis genere de-
functurum, qno sepeliendi eius sibi esset opportunitas, quasi non fato
utrumque definitum esset, sed genus mortis ex loco, locus ex optione
atque arbitrio patris pependisset. Absit, ut huiuscemodi orationem a poeta
et non potius a librariis profectam putemus. Apparet autem corruptelae
suspicionem in eas ipsas cadere voces, per quas duo illa membra μὴ γᾶς

